<HTML>
<HEAD>
<TITLE>Monitors del Sistema / Congeladors</TITLE>
<meta name="DC.Language" content="ca">
<meta http-equiv="content-language" content="ca">
<meta http-equiv="content-type" content="text/html; charset=iso-8859-1">
<!-- $Id: freezer.html 1.4 2014/12/04 23:37:38 wepl Exp wepl $ -->
</head>
<BODY>
<h3>Monitors del Sistema / Congeladors (<i>freezers</i>)</h3>
Hi ha gran quantitat de congeladors al mercat que funcionen per programari. L'ús d'aquestes eines pot ser de gran ajuda 
durant el desenvolupament i depuració dels Esclaus i el programari instal·lat. WHDLoad suporta directament HRTMon i 
ThrillKill. Si desitja suport directe per a un altre, pot contactar-me i tractaré d'incloure'n el suport. Durant 
l'arrencada, WHDLoad comprova si algun dels monitors suportats es troba actiu. Si se'n troba algun, WHDLoad realitzarà 
algunes tasques especials. Si la MMU està éssent utilitzada per WHDLoad, declararà la memòria utilitzada pel monitor com a 
vàlida i "Cachable WriteThrough". Durant l'execució de la demo/joc es redirigiran totes les excepcions NMI al vector NMI 
desat des de la taula de vectors del monitor. Addicionalment, si el VBR és desplaçat per 
WHDLoad (<a href="opt.html#NoVBRMove">NoVBRMove/S</a> no està configurat i la CPU és com a mínim un 68010) aquest compararà la 
<a href="opt.html#FreezeKey">FreezeKey</a> amb el valor actual del teclat a cada interrupció. Si les tecles es corresponen,
 WHDLoad reconeixerà el teclat, transformarà el marc de la pila (<i>stackframe</i>) a un un marc de pila NMI i entrarà  
al monitor via el seu gestor de NMI.

<h4>HRTMon</h4>
La detecció en memòria hauria d'ésser segura especialment en versions noves del monitor perquè se li ha afegit una nova signatura. 
Tingui cura si la MMU està éssent utilitzada per WHDLoad: no accedeixi a l'àrea fora de BaseMem/ExpMem des d'HRTMon. Això provocarà una fallada
 perquè HRTMon no pot tractar l'Excepció de Falla d'Accés (Access Fault Exception) resultant.
  
 <p>A les preferències d'HRTMon (HRTMonPrefs), s'ha de seleccionar la casella 'No VBR move', en cas contrari no podrà entrar al 
monitor mentre WHDLoad s'està executant.
<p>Després de retornar des de HRTMon al programa que s'està executant sota WHDLoad, pot notar-se una pantalla gràfica incorrecta.
Això es deu al fet que HRTMon sobreescriu alguns registres Custom; això es pot evitar indicant a l'HRTMon el valor correcte, per ex. empri  
<tt>'e $100 $5200'</tt> per a una pantalla de 32 colors abans de retornar.

<p>L'HRTmon inclòs a WinUAE només es pot detectar si HRTmon s'ha activat prèviament com a mínim una vegada (s'ha polsat la tecla PgUp). 
En aquest cas no serà fins la primera activació quan s'establirà el vector NMI, que és emprat per WHDLoad per localitzar el monitor.

<p>Hi ha noves versions d'HRTmon que afegeixen comandes especials quan funcionen 
sota WHDLoad. En conseqüència pots carregar/desar arxius i emprar les funcions <a 
href="prot.html">resload_Protect#?</a> dins HRTmon. Aquestes 
versions es poden descarregar des de <a 
href="http://www.whdload.de/whdload/Tools/">la plana de WHDLoad</a>.

<h4>ThrillKill</h4>
No hi ha cap signatura utilitzable al congelador, per tant s'utilitza un sistema a base de comparacions al codi. Això implica que la 
detecció no funcionarà amb altres versions.
</BODY>
</HTML>
